# *Recept voor pasta carbonara*
---
![alt text](pasta.jpeg) 

### **Dit heb je nodig:** 
 3 liter kraanwater 
 300 g spaghetti 
 160 g pancetta 
 2 tenen knoflook 
 4 middelgrote eieren 
 150 g Parmigiano Reggiano

 ### **Bereidingswijze:**
 #### Stap 1:
 Breng het water aan de kook in een ruime pan. Voeg, als het water kookt, zout toe en doe de spaghetti in het kokende water. Roer de spaghetti een keer door als deze helemaal onder water staat en kook hem in 8 min. beetgaar.

 #### Stap 2: 
 Bak ondertussen de pancetta in een koekenpan zonder olie of boter in 6 min. uit. Roer regelmatig. Snijd de knoflook fijn en voeg toe en bak 1 min. mee. Zet dan het vuur uit. Splits ondertussen de helft van de eieren. Doe de eidooiers met de rest van de eieren in een kom en klop met ⅔ van de kaas tot een samenhangende saus. Breng op smaak met peper.
 
 #### Stap 3:
 Giet de spaghetti af en vang een kopje kookvocht op. Doe de spaghetti direct terug in de pan en voeg, van het vuur af, de pancetta toe. Voeg al roerend met een houten lepel de saus toe. Blijf roeren tot de saus iets is ingedikt en aan de pasta blijft hangen. Voeg zo nodig wat kookvocht toe om een smeuïger geheel te krijgen. Verdeel over diepe borden en serveer direct met de rest van de kaas.